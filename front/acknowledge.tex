
% -------------------------------------------------------
%  Acknowledgments
% -------------------------------------------------------

\begin{center}
\مهم{سپاس}
\end{center}
بِسْمِ اللَّهِ الرَّحْمنِ الرَّحیم

"مِنّت خدای را عزَّ وَ جَلّ که طاعتش موجبِ قُربَت است و به شُکر اندرش مَزیدِ نعمت. هر نفسی که فرو می‌رود مُمدِّ حیات است و چون بر می‌آید مُفَرِّحِ ذات."

خداوند را سپاس‌گزارم که مرا در زیباترین و بهترین نقطه‌ی جهان، ایران عزیزم، آفرید و در آغوش مهربان‌ترین پدر و مادر دنیا قرار داد.
و او را شاکرم که من را در مسیری قرار داد که بتوانم قطره‌ای از دریای نامتناهی علم و عظمتش را ببینم.
امیدوارم بتوانم همواره در این راه و در خدمت خَلقش قدم بردارم و پایان این کار کوچک سرآغازی بر ادامه‌ی مسیر روشن علم و دانش باشد.

\vspace{1cm}

پیمودن این راه پرچالش بدون حمایت و راهنمایی‌های عزیزانم ممکن نبود؛

\noindent ابتدا از استاد عزیزم، جناب آقای دکتر جواد ابراهیمی، که با کمک‌ها و راهنمایی‌های بی‌دریغشان، مرا در به سرانجام رساندن این پایان‌نامه یاری دادند، تشکر و قدردانی می‌کنم. ایشان علاوه بر علم، به من درس اخلاق آموختند؛ منش و تأکید همیشگیِ ایشان بر گشاده‌رویی، گره‌گشایی و تسهیلِ مسیر دیگران، آموزه‌ای است که همواره در خاطر خواهم داشت.

\noindent از خانواده‌ی عزیزتر از جانم، خصوصاً مادر و پدرم که سال‌ها تلاش کردند و زحمت کشیدند تا فرزندانی نیک تربیت کنند، و از خواهر و برادران مهربانم که در تمام این سال‌ها، هم از نظر روحی و ذهنی و هم از نظر علمی همراهم بودند و من را از کمک‌هایشان محروم نکردند، سپاس‌گزارم.

\noindent هم‌چنین از دوستان خوبم که حمایت‌های عاطفی و مهرشان، سبب استقامت من در مسیر زندگی بوده است متشکرم.

\newpage
\begin{center}
\مهم{تقدیم به}
\end{center}

\noindent می‌خواهم این پایان‌نامه را به عزیزی تقدیم کنم\\
که پناهِ بی‌صدای دل‌های خسته است؛\\
همان مونسی که مهربانی‌اش چون نَفَسی آرام،\\
در هیاهوی زندگی، ما را از فراموشیِ آسمان نجات می‌دهد.\\[0.6cm]
\noindent او که اگر یاد و نگاهش نبود،\\
تندبادِ حوادث، چراغِ راه را از ما می‌گرفت،\\
نااهلان و دشمنان بر ما چیره می‌شدند،\\
و گام‌هایمان در تاریکیِ روزگار گم می‌شد؛\\
او که اندوهِ ما را به دل می‌گیرد\\
و با رنجِ ما، بی‌آن‌که دیده شود، همراه می‌شود.\\[0.6cm]
\noindent لحظاتی که صرف این کار کردم را به امامی تقدیم می‌کنم،\\
که اگرچه از نگاه‌ها پنهان است،\\
اما حضورش در تار و پودِ جهان جاری‌ست\\
و برکتِ نامش، امیدِ ایستادن و ادامه دادن است.\\[0.6cm]
\noindent می‌دانم این نوشته در برابر عظمتِ او ناچیز است؛\\
پایان‌نامه که هیچ،\\
تمام زندگی‌ام را تقدیم به موعودی می‌کنم\\
که با آمدنش، صبحِ دانایی بر جهان خواهد دمید.\\[0.6cm]
\noindent از خداوند، تنها یک آرزو دارم:\\
روزی که او بیاید،\\
نام ما نیز در شمارِ منتظرانِ راستینش نوشته شده باشد.